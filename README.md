Exercise 3
Functions - Recursion

פונקציה רקורסיבית היא פונקציה שמפעילה את עצמה.

ישנם שלושה כללים לחשיבה רקורסיבית:
1.	תנאי עצירה: מצב ראשוני שבו אנחנו יודעים את התשובה מיידית.
2.	כלל התקדמות: נניח והיינו יודעים לפתור חלק קטן יותר של הבעיה - מה הצעד הבודד אותו צריך לעשות כדי להתקדם שלב אחד?
3.	כלל ההתקדמות חייב להוביל לתנאי העצירה: אחרת זו תהיה מחילת ארנב של רקורסיה אינסופית.

דוגמא: 
1.	בחישוב עצרת ידוע שעצרת של אפס היא תמיד 1
זהו תנאי העצירה:
0! = 1

2.	ניתן לנסח נוסחה כללית שאומרת: כדי לחשב עצרת של מספר מסויים - נניח והייתי יודע מה העצרת של מספר קודם, כל מה שנותר לעשות הוא להכפיל את העצרת של המספר הקודם במספר הנוכחי.
זהו כלל ההתקדמות:
n! = (n-1)! * n

3.	אם המספר שהכנסתי לכלל ההתקדמות גדול מאפס הרי שהוא יוביל לתנאי העצירה.

תרגילים
1.	חישוב עצרת:
כתבו פונקצייה בשם "factorial_calculate" שהיא פונקציה רקורסיבית שקולטת מספר מהמשתמש ומחזירה את ערך העצרת שלו.

אתגר: הפעולה המתימטית היחידה שניתן להשתמש בה היא הוספה של 1.
כלומר: אסור כפל, אסור חיבור של מספרים ואסור שרשור של פעולות חיבור. 
רק הוספה של 1 כמו בפקודה הבאה:
x = y+1

2.	אתגר. פתרון מבוך:
מבוך מוגדר על ידי מערך דו ממדי של ערכי boolean. 
כאשר הערך חיובי ניתן לדרוך על המשבצת. כאשר הערך שלילי המשבצת חסומה בקיר.
אל המבוך נכנסים מהמשבצת העליונה השמאלית ויוצאים מהתחתונה הימנית.

כתבו פונקציה בשם maze_solve ש:
א. תקרא את מפת המבוך מקובץ (תוכלו לייצר מפות מבוך כרצונכם).
ב. תחזיר בערך בוליאני האם הוא בר פתרון.
ג. אתגר כפול: הדפיסו את הצעדים אל הפתרון.
לעזרתם יהיה קובץ מבוך שבו 1 מעיד על משפצת פתוחה ו0 מעיד על קיר.
 
